# Refleksjonsnotat

Gjennom dette prosjektet har vi tilegnet oss mye nye kunnskaper og drastiskt økt vår kompetanse innenfor programmering.
Vi var både usikre og redde ta vi tok fatt på prosjektet, grunnet vår lille erfaring med så avansert koding som dette. Men vi er veldig fornøyde og stolte over arbeidet vi har gjort. 

# Utfordringer og Forbedringer
Selv om vi er fornøyde med sluttresultatet vårt, har ikke hele prosessen vært like lett. 
Vi har ofte møtt på problemer og utfordringer koblet til selve programmeringen. Vi synes begge det har vært utfordrende å forsøke å anvende den lille kunnskapen vi har innenfor emnet til et så stort prosjekt. For å løse disse knipene vi havnet i, har vi hyppig brukt jupyter-pensumboken og forelesningsnotater for å se tilsvarende eksempler – noe som har vært til stor hjelp. I tillegg er Youtube en god støttespiller når det kommer til programmering. KI-verktøyene Github Copilot og OpenAi ChatGPT har vi også brukt både for å få hjelp med oppsettet på prosjektet, samt for å løse enkelte problemstillinger forbundet med programmeringen. 
Med disse hjelpemidlene, hverandre og mye arbeid har vi kommet i havn med de problemene vi har møtt på. 

Andre utfordringer vi støtte på omhandlet hva det egentlig var prosjektet ønsket fra oss. Vi syntes til tider at oppgavene var litt vanskelige å tyde. Det har derfor hendt at vi har begynt på en oppgave, for å så senere innse at det vi hadde begynt på ikke nødvendigvis var det som ble etterspurt. Derfor ville vi neste gang har brukt mer tid på å sette oss inn i oppgavene og forstå disse skikkelig før vi gikk løs på de.

Andre interessante forbedringer vi kunne gjort om vi skulle gjort dette på nytt ville vært å undersøke flere API-er og sammenligne disse slik at vi finner den beste å jobbe med. API-en vi gikk for fra Met.no hadde noen mangler med målinger av vindstyrke i Trondheim. I tillegg var dataen kanskje ikke den beste/letteste å jobbe med for for eksempel lineær regresjon. Så dette er absolutt noe som ville vært interessant å se på dersom man skulle forbedret prosjektet. 
I tillegg tok det litt tid før vi fikk helt dreisen på pull-requests på Github. I starten merget vi branchene våre i Terminalen på VS-code, og deretter pushet main til Github. Etterhvert forstod vi at dette var vår feil og at vi skulle opprette pullrequests på våre egne branches. Da dette ble gjort innså vi hvor mye bedre versjonskontrollen ble, og prosjektets fremgang ble mye mer oversiktlig. Dette er derfor noe vi da hadde gjort fra starten av nå som vi har lært dette. 

# Samarbeid 
Gruppen vår endte opp med å kun bestå av to studenter. Til tross for dette synes vi at vi har levert et fint prosjekt, hvor hovedgrunnen til dette må være vårt gode samarbeid. Vi har gått godt overens, og fra tidlig av satt mål på hva vi har ønsket å oppnå til hvilke tider samtidig som vi har stilt krav til hverandre. 
Arbeidsfordelingen har vært nokså sporadisk, hvor på store deler av prosjektet har jobbet sammen med oppgaver. Mens mindre og enklere oppgaver har vi fordelt. 
Github har vært et strålende verktøy for oss når vi har skullet jobbe sammen uten å være samme sted. Vi har da forsøkt å benytte oss av hyppige og forklarende commits, som gjør det lettere for kollegaen å forstå hva som er gjort. Samtidig har vi hatt en god dialog gjennom hele prosjektet slik at vi alltid har visst hva den andre holder på med. 


# Resultat
Vi er fornøyde med resultatet på vårt prosjekt. Vi føler vi har et fornuftig og oversiktelig oppsett på prosjektet. 
Resultatene våre er fine, da vi har fått gode og enkle visualiseringer av temperatur, nedbør og vindstyrke. I tillegg er vi fornøyde med analysene av miljødataen vi har hentet, og synes vi har klart å visualisere dette på en ryddig og fin måte. 
Samtidig synes vi kanskje noen av analysene er i enkleste laget. Det hadde vært interessant å se om for eksempel polynomisk regresjon ville ha passet bedre til vår data. For MAPE og r^2 som vi regnet ut tydet på at lineær regresjon ikke var en optimal analysemetode. 
 Derfor ville det vært interessant å forsøkt å gå mer i dybden en annen gang. 

# Erfaringer 
Erfaringene fra dette prosjektet vil være viktige for oss både i videre studier og i yrkeslivet. Selve programmeringsferdighetene er viktige i en stadig mer digitalisert verden. Men kanskje viktigst er samarbeidsevnene vi har tilegnet oss. Både i studiehverdagen og arbeidslivet er evnen til å kunne samarbeide kritisk. Godt samarbeid gjør prosjekter, oppgaver og læring lettere. Så fra dette prosjektet har vi lært mye, som hvordan man systematisk kan samarbeide for å komme i mål med et omfattende prosjekt. 
I arbeidslivet vil man være del av et team. Dermed er det både enormt viktig og attraktivt at man mestrer dette. Det vi kan ta med oss herfra da er at man gjør det som er blitt forventet av en, selv på de tyngre dagene. At man har tydelig kommunikasjon slik at alle deler av teamet vet hva som er gjort og hva som må gjøres. 